<!DOCTYPE html>

<div class="col-md-12">
	<h1>Teoretická východiska</h1>

<p class=MsoNormal>V&nbsp;teoretických východiscích práce se zaměříme na
historii obvazových technik, definici úrazu, sportovního úrazu a obecné zásady
první pomoci. </p>

<h2>2.1<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;
</span>Historie obvazových technik</h2>

<p class=MsoNormal>V&nbsp;kapitole Historie obvazových technik se zaměříme na
prvopočátky obvazových technik a techniku používanou vojenskými lékaři
novověku. </p>

<h3>2.1.1<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span>PRVOPOČÁTKY OBVAZOVÝCH TECHNIK </h3>

<p class=MsoNormal>Páral (2008) popisuje, že již v&nbsp;pravěku měli lidé
potřebu léčit rány, ať už se jednalo o poranění spojená s&nbsp;lovem, či
dalšími každodenními aktivitami. Od zdravotního stavu jedince se odvíjela schopnost
postarat se sám o sebe. O umění uzdravit poranění co nejefektivněji svědčí
pozůstatky staré 20&nbsp;000-25&nbsp;000 let. Kosterní pozůstatky, které byly
objeveny z&nbsp;této doby se zhojenými poraněními, toto dosvědčují. Zhojené
rány si vyžadovaly ošetření. Zeman (1985) doplňuje, že dodnes můžeme sledovat u
primitivních kmenů v&nbsp;Jižní Americe různé způsoby ošetřování poranění, na
rány se zde přikládají listy, případně se ucpávali směsí sušených trav či
mechem. </p>

<p class=MsoNormal>Páral (2008) píše, že Staří Egypťané používali k&nbsp;léčbě
ran plátěné pruhy látky – obinadla. Když bylo potřeba znehybnět zlomenou
končetinu, použili kusy kůry – dlahy, které omotávali látkou, a tím dosáhli
znehybněním poškozené končetiny. Indičtí medici používali stejný princip léčby,
jen namísto kůry používali k&nbsp;znehybnění primitivní dlahy vyrobené z&nbsp;bambusových
tyčí. Staří Řekové taktéž používali obinadla pro léčbu poranění spojených
s&nbsp;válkami a bojem. Řecký způsob obvazování je dokumentován na antických
nádobách. Při léčbě zlomenin využívali obvazy zpevněné voskem a pryskyřicí –
obdoba dnešních škrobových a sádrových obvazů. Řecký lékař Hippokrates
z&nbsp;Kósu /460-377 př. n. l./, nazývaný „otec medicíny“, sepsal soubor
„Corpus hippokraticum“ /Hippokratův soubor/, ve kterém popsal techniku
obvazování, používání dlah a obvazů vyztužených škrobem. Dodnes je používán
obvaz Hippokratova čepička. Řecký lékař Claudius Galénos /asi 129-200 n. l./ popsal
ve svém spisu „De fascis“ /Obvaz/ dovednost starých Řeků zacházet
s&nbsp;obvazy. Galénos byl mimo jiné i osobním lékařem císaře Marca Aurelia a
Galénovy postupy, které v&nbsp;knize popsal, platí dodnes. Zeman (1985)
doplňuje, že výrazným pokrokem bylo rozhodnutí Římského senátu o tom, že
všichni vojíni u sebe měli povinně pruh plátna, kterým v&nbsp;případě nutnosti
mohli ošetřit sebe, nebo svého zraněného spolubojovníka. Páral (2008) píše, že Arabský
lékař řečený Avicena /vlastním jménem Abú Alí al-Husaj ibn Abduláh ibn Síná/
popisuje ve svém díle „Al-Kánún fi ttibb“ /Kánon lékařství/ směs drceného
vápence z&nbsp; ulit mořských korýšů smíchaný s&nbsp;vaječným bílkem, který
používal na zpevňování obvazů – další předchůdce sádrových obvazů.  </p>

<p class=MsoNormal>Během středověku se zájem o medicínu výrazně snížil a tento
stav trval téměř 1&nbsp;000 let. Tento již zmiňovaný nezájem trval až do 16.
století, kdy žil uznávaný Philippus Aureolus Theophrastus Bombastus von
Hohenheim, zvaný Paracelsus. Jméno Paracelsus přijal, aby demonstroval, že má
větší schopnosti než do té doby uznávaný Celsus /Para=více/. Paracelsus byl
nejen lékař, ale také astrolog, alchymista a svým dílem „Grosse Wundarznei“
/Velké ranhojičství/ předznamenal vznik novodobého lékařství v&nbsp;Evropě.</p>

<p class=MsoNormal>Zásadním vývojem prošly obvazové techniky v&nbsp;dobách
válek, kdy byli vojenští doktoři nuceni ošetřit co nejefektivněji velké
množství raněných vojáků s&nbsp;co nejmenšími náklady. V&nbsp;16. století se ve
Francii používaly na znehybnění zlomenin dlahy vyrobené z&nbsp;vosku, lepenky,
plátna a pergamenu (Páral, 2008). </p>

<p class=MsoNormal>&nbsp;</p>

<h3>2.1.2<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span>VOJENŠTÍ LÉKAŘI NOVOVĚKU</h3>

<p class=MsoNormal>Obvazové metody byly v&nbsp;novověku již na celkem vysoké
úrovni. Zatím však nikdo netušil příčiny vzniku septických stavů vojáků po
ošetření ran. </p>

<p class=MsoNormal>Dominique Jean Larrey /1766-1842/ byl francouzský lékař, žák
slavného Pierre Josepha Desaulta /Desaultův obvaz horní končetiny se používá
dodnes/. Stal se lékařem Napoleonovy armády a zúčastnil se bitvy u Borodina
/1812/. Zde mimo jiné ošetřoval důstojníka pěchoty, kterému musela být
amputovaná paže v&nbsp;rameni. Ošetřený důstojník byl z&nbsp;Ruska evakuován do
Paříže, kde mu byl sejmut obvaz poprvé od doby amputace. Ukázalo se, že rána po
amputaci se během zdlouhavého přesunu pacienta zcela zhojila. Larrey na tomto
případu náhodně zjistil, že klid může pomoci zhojení rány. Aniž by tušil něco o
bakteriích, asepsi a antisepsi, rány už tak často nepřevazoval, což přispělo k&nbsp;jejich
lepšímu hojení. </p>

<p class=MsoNormal>V&nbsp;této fázi lékaři pracovali s&nbsp;faktem, že časté
převazování ran není při léčbě prospěšné. Dalším cílem vojenských lékařů bylo
léčit zlomeniny, které si žádaly použití dlah či tvrdnoucích materiálů.  </p>

<p class=MsoNormal>Louis Joseph Seutin /1791-1862/ byl belgický hlavní armádní chirurg
a doktor. Účastnil se například bitvy u Waterloo. Jako první začal používat tzv.
„bandage amidonnee“. Na zlomenou končetinu byla nejprve položena vrstva vlny,
dále byla nanesena a přimodelovaná na požadované místo lepenka. Další vrstvu
tvořil ovinutý obvaz namočený ve škrobu. Ten fixoval samotnou dlahu a schnul v
závislosti na vnějších podmínkách /vlhkost a teplota/ dva až tři dny. Tento typ
obvazu byl revoluční, avšak v podmínkách boje byly tři dny stále příliš dlouhá
doba. I přesto položila Seutinova metoda základ pro moderní sádrování.</p>

<p class=MsoNormal>Alfred Arman Velpeau /1795-1867/ – francouzský chirurg
vylepšil Seutinovu metodu „bandage amidonnee“ tím, že nahradil škrob dextrinem,
čímž výrazně zkrátil dobu schnutí na 6 hodin.</p>

<p class=MsoNormal>Antonius Mathijsen /1805-18978/ – tento holandský vojenský
lékař dal<br>
sádrovému obvazu jeho dnešní podobu a je právoplatně považován za zakladatele
moderní sádrovací techniky. Roku 1851 vyvinul a v&nbsp;rukopisné publikaci
uveřejnil přípravu a použití svého sádrového obvazu. Obvaz byl připraven z
hrubé tkaniny, obyčejně lněného plátna, na kterou byl nasypán sádrový prášek.
Obvaz byl následně lehce zvlhčen houbičkou, přiložen na zraněné místo a
vytvarován podle anatomických požadavků. Mathijsenova metoda prosypávání obvazů
suchou sádrou se používala v&nbsp;nezměněné podobě až do dvacátého století.
První komerční distribuce sádrových obvazů se rozběhla v&nbsp;Německu až
v&nbsp;roce 1931 firmou Cellona®. </p>

<p class=MsoNormal>Nikolaj Ivanovič Pirogov /1810-1881/ – byl ruský válečný
doktor, chirurg a<br>
anatom, který užíval sádrové obvazy během Krymské války. Pirogov se nechal
inspirovat v ateliérech sochařských umělců, kteří vytvářeli sádrové modely tím,
že přes sebe nanášeli pruhy pevné látky namočené přímo v sádře. On tuto metodu
využil při aplikaci sádrového obvazu. Místo přiložení bylo chráněno punčochou
nebo bavlněnou vycpávkou, na kterou byly přímo přikládány pruhy látky namočené
v&nbsp;tekuté sádře. Obvaz mohl být zesílen dřevěnými dlahami. (Páral, 2008) </p>

<h2>2.2<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;
</span>Úraz – definice úrazu, sportovní úraz, příčiny vzniku úrazu</h2>

<p class=MsoNormal>V&nbsp;této kapitole se budeme věnovat popisu úrazů, specifikací
sportovních úrazů a příčinám jejich vzniku. </p>

<h3>2.2.1<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span>DEFINICE ÚRAZU</h3>

<p class=MsoNormal>Pokorný aj. (2002, str. 19) popisují úraz jako „<i>tělesné
postižení, které vznikne nezávisle na vůli postiženého náhlým a násilným
působením zevních sil</i> “. Tento autor dále dělí úrazy podle okolnosti jejich
vzniku na úrazy dopravní, pracovní, sportovní, domácí, zemědělské, lesnické a
kriminální. Našim požadavkům postačí toto dělení dle Pokorného aj., my se
budeme zabývat hlavně sportovními úrazy. </p>

<h3>2.2.2<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span>SPORTOVNÍ ÚRAZ</h3>

<p class=MsoNormal>Pokorný aj. (2002) popisují, že sportovní úrazy jsou většinou
poranění končetin, zejména u některých rizikových sportů /např. motokros,
cyklokros, jezdectví, lyžování, paragliding, rogalo/ se může jednat o vícečetná
poranění. Organizované sportovní akce /hlavně u rizikových sportů/ mají
z&nbsp;pravidla zajištěnou odbornou zdravotní pomoc, problém nastává u
neorganizované sportovní činnosti – rekreační. Často jsou zraněni netrénovaní
sportovci, kteří nedokážou správně odhadnout své schopnosti a nepřizpůsobí tomu
podmínky, ve kterých sport provozují. Zmínit můžeme například následky
typického sportovního úrazu, jakým je přetržení Achillovy šlachy.
Nejtragičtější následky jsou u spinálního poranění krční páteře, které často
zapříčiňují skoky do mělké, nebo neznámě vody, a má za následek ochrnutí –
kvadruplegii. Horský a Huraj (1987) doplňují, že z pohledu
ortopeda-traumatologa je nazýván sportovní úraz náhlým narušením celistvosti
tkání. Toto narušení je způsobeno vnějším působením tlaků a sil u osob, jež
vykonávají tělovýchovnou či sportovní činnost, turistiku a branně-sportovní
činnost. </p>

<h3>2.2.3<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span>ÚRAZOVOST</h3>

<p class=MsoNormal>Ústav zdravotnických informací a statistiky ČR (2010) uvádí,
že zachytit statistiku úrazovosti může být velmi komplikované, protože
konkrétní statistická čísla mohou zohledňovat mnoho aspektů, např. určité
časové období, věk postižených, územní celek, aktivita, při které došlo k úrazu
apod. V&nbsp;našem případě úrazovostí míníme četnost úrazů na daný počet
obyvatel České republiky za danou dobu. Tento zdroj uvádí informace, ze kterých
vyplývá, že během roku 2006 bylo na území České republiky hospitalizováno
přibližně 188&nbsp;000 případů úrazu. To znamená, že tyto úrazy si vyžádaly více
než jen základní ambulantní ošetření. /Z&nbsp;tohoto celkového počtu se jednalo
o úraz občana jiné než České republiky ve 2&nbsp;000 případů/. Jestliže tato
data přepočteme pro lepší pře<span style='line-height:150%'>dstavu na
100&nbsp;000 obyvatel, úraz vynucující si hospitaci utrpělo 1 815 občanů.
V&nbsp;předešlém roce 2005 to bylo v&nbsp;přepočtu na 100&nbsp;000 občanů 1888
případů úrazu. To znamená, že v&nbsp;těchto letech byl hospitalizován
z&nbsp;důvodu úrazu přibližně každý padesátý pátý občan našeho státu.
Statistiky, které by uváděly další úrazy, tzn. ty, které byly ošetřeny pouze ambulantně,
nejsou v&nbsp;tomto období k&nbsp;dispozici.</span><span style='line-height:
150%'> </span>Zajímavý je fakt, že tabulky&nbsp;úrazovosti v&nbsp;České republice
dlouhodobě vedou muži nad ženami, a to o celou jednu třetinu. Pro představu v tom
samém roce 2006 byl celkový počet zraněných mužů 107&nbsp;033, u žen pouze
81&nbsp;219 případů. Z&nbsp;této statistiky dále vyplývá, že důvodem
hospitalizace byly převážně zlomeniny končetin /celkem 62 192; což tvoří 33,2%.
V&nbsp;této položce dominovala zlomenina stehenní kosti – 23&nbsp;768, 12,4%/,
dále nitrolebeční poranění /celkem 31&nbsp;786; což tvoří 17,1%/, jiná poranění
/celkem 27&nbsp;508; což tvoří 14,8%/, vymknutí, podvrknutí kloubních vazů
/celkem 15&nbsp;006; 8,1%/ a zlomenina krku, hrudníku a pánve /celkem
12&nbsp;951; což tvoří 6,9%/.</p>

<h3>2.2.4<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span>PŘÍČINY VZNIKU ÚRAZU</h3>

<p class=MsoNormal>Vznik úrazu je bohužel stále při sportu častá skutečnost.
Některé faktory vedoucí ke vzniku se dají ovlivnit, jiné bohužel ne. Dle
Pilného aj. (2007) dělíme příčiny vzniku zejména do těchto základních skupin:</p>

<h4 style='text-indent:0cm'>osobní vlastnosti jedince</h4>

<p class=MsoNormal>Stavba kostí, svalů a šlach, některé z těchto faktorů je
možné ovlivnit například cíleným tréninkem. Dalšími faktory jsou psychické
vlastnosti jedince. Sklony k nepozornosti, roztěkanosti či nedbalosti. Tyto
sklony se dají celkem snadno odstranit postupným působením v tréninkových
jednotkách. Dalším ovlivnitelným předpokladem je skupina, do které spadá
výkonnost, zdatnost sportovce, kondice a jeho aktuální stav. Je prokázáno, že
při přecenění schopností sportovce a nadměrnému zatížení vzniká více
sportovních úrazů. Je tomu tak například při vícedenních turnajích a dlouhých
sportovních akcí, kdy tělo nemá dostatek času na regeneraci. Vyčerpané tělo pak
snáze podléhá úrazům.</p>

<h4 style='text-indent:0cm'>vliv druhé osoby</h4>

<p class=MsoNormal>První nasnadě je vliv spoluhráčů a protihráčů, kteří mohou neúmyslně
či úmyslně poškodit jiného jedince. Dále je vhodné připomenout, že na zranění
má nepřímo vliv i trenér, cvičitel či rodič. Pokud špatně odhadne schopnosti
svěřence, riziko úrazu se zvyšuje. Nemůžeme opomenout ani vliv pořadatelského
prostředí, zázemí, sudího a diváků.</p>

<h4 style='text-indent:0cm'>objektivní příčiny vyplývající z&nbsp;konkrétního
sportovního odvětví</h4>

<p class=MsoNormal>Některé druhy sportů inklinují ke konkrétním druhům úrazů.
Například v gymnastice při tréninku nových akrobatických prvků hrozí velké
riziko pádu, které může snadno ovlivnit trenér účinnou dopomocí či uzpůsobeným
prostředím.&nbsp;</p>

<h4 style='text-indent:0cm'>klimatické a hygienické podmínky</h4>

<p class=MsoNormal>Tento faktor ovlivňuje především outdoorové sportovce jako
jsou orientační běžci, horolezci či lyžaři. Podcenění tohoto faktoru může mít
tragické následky. Zejména podcenění chladu při dlouhých závodech může mít za
následek podchlazení či omrzliny, nepřipravenost na vysoké teploty může
zapříčinit vznik dehydratace či úpalu.&nbsp;</p>

<h4 style='text-indent:0cm'>technické vybavení</h4>

<p class=MsoNormal>Do této skupiny řadíme výstroj, výzbroj, používané nářadí,
ochranné zařízení a pomůcky, zamezující vzniku úrazu. Zvláště kritický je tento
faktor u mladých výkonnostních sportovců, kteří si plně neuvědomují riziko
úrazu a neinvestují do ochranných pomůcek. Mnohem méně tento faktor ovlivňuje
vrcholové sportovce, pro které je i malé poranění velkou překážkou k udržení aktuální
výkonnosti.</p>

<h4 style='text-indent:0cm'>organizace</h4>

<p class=MsoNormal>Vhodné uspořádání závodů, přesunů, naplánovaný čas na
regeneraci a odstranění disbalancí. Je nezbytné tolerovat závodní období,
přípravu a hlavně odpočinek. Jestliže sportovec podává špičkové výkony během
celé sezóny, často to má vliv na zdravotní stav, což může podpořit vznik úrazů.
To vše je odpovědné za mnohé úrazy a trenéři a odpovědné osoby by tento fakt
neměli zanedbávat. </p>

<h2>2.3<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;
</span>Obecné zásady první pomoci</h2>

<p class=MsoNormal>V&nbsp;této kapitole se zaměříme na definici první pomoci,
zákony, které se zabývají tématem první pomoci. Dále hlavními zásadami a cíli
první pomoci a zaměříme se na důležitost laické první pomoci. </p>

<h3>2.3.1<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span>PRVNÍ POMOC</h3>

<p class=MsoNormal>Červený kříž (2002) definuje první pomoc jako: „<i>okamžitou
pomoc poskytnutou zraněnému nebo nemocnému člověku před jeho kontaktem
s&nbsp;profesionální zdravotní péčí. Týká se nejen problematiky poranění či
nemoci, ale veškeré péče o postiženého, včetně psychosociální podpory postižených
osob nebo svědků události</i>“. </p>

<p class=MsoNormal>Keggenhoff (2006, s. 18) pod pojmem první pomoci rozumí: „<i>všechna
opatření, která je potřeba provést do příchodu lékaře nebo příjezdu zdravotnické
záchranné služby v&nbsp;případě nehody, akutního onemocnění či otravy, aby se
stav postiženého již dále nezhoršoval</i>“.  Kelnarová aj. (2007) dále
doplňuje, že první pomoc by měla být ideálně provedena tak, aby následky byly
co nejmenší a postižený měl šanci k&nbsp;co nejrychlejšímu uzdravení. Moderní
společnost vnímá život a zdraví jako jedny z nejvyšších hodnot člověka. Pomoc
postiženému v případě nutnosti je společností vnímáno jako samozřejmá
povinnost. Každý člověk má odlišnou míru motivace a odhodlanosti pomoci dalšímu
jedinci v tísni. Bydžovský (2011, s. 13) dodává, že nad rámec etických norem
ukládá v našich podmínkách poskytnutí první pomoci právní předpis. </p>

<p class=MsoNormal style='text-indent:35.4pt'>Zákon č. 40/2009 Sb., trestní
zákoník - §150 neposkytnutí pomoci                 </p>

<p class=MsoNormal>„(1) Kdo osobě, která je v nebezpečí smrti nebo jeví známky
vážné poruchy zdraví nebo jiného vážného onemocněním neposkytne potřebnou
pomoc, ač tak může učinit bez nebezpečí pro sebe nebo jiného, bude potrestán
odnětím svobody až na dvě léta.</p>

<p class=MsoNormal>(2) Kdo osobě, která je v nebezpečí smrti nebo jeví známky
vážné poruchy zdraví nebo vážného onemocnění, neposkytne potřebnou pomoc, ač je
podle povahy svého zaměstnání povinen takovou pomoc poskytnou, bude potrestán
odnětím svobody až na tři roky nebo zákazem činnosti.“</p>

<p class=MsoNormal style='text-indent:35.4pt'>Zákon č. 40/2009 Sb., trestní
zákoník - § 151 neposkytnutí pomoci řidičem dopravního prostředku</p>

<p class=MsoNormal>„Řidič dopravního prostředku, který po dopravní nehodě, na
níž měl účast, neposkytne osobě, která při nehodě utrpěla újmu na zdraví,
potřebnou pomoc, ač tak může učinit bez nebezpečí pro sebe nebo jiného, bude
potrestán odnětím svobody až na pět let nebo zákazem činnosti.“</p>

<p class=MsoNormal style='text-indent:35.4pt'>Zákon č. 20/1966 Sb., o péči o
zdraví lidu - § 55 povinnosti pracovníků ve zdravotnictví, odst. 2, písm. c) </p>

<p class=MsoNormal> „Poskytnout neprodleně první pomoc každému, jestliže by bez
této pomoci byl ohrožen jeho život nebo vážně ohroženo zdraví a není-li pomoc
včas dosažitelná obvyklým způsobem, a zajistit mu podle potřeby další odbornou
péči.“ </p>

<p class=MsoNormal>Leisek aj. (2010) píší, že postižený v tísni právem spoléhá
na pomoc ostatních, jen včasné poskytnutí první pomoci je zárukou zdraví. I
když materiálů o první pomoci přibývá a jsou běžně dostupné, laická veřejnost
při první pomoci nedosahuje zdaleka úrovně, která by byla žádoucí. Neznalost
první pomoci, základních postupů a pravidel může mít pro postiženého fatální
následky. Příkladem smrtelných úrazů může být nezastavené krvácení, neprovedená
resuscitace či udušení osoby v bezvědomí zapadlým jazykem. Všechny tyto
příklady mají jednoduché řešení, které může zachránit lidský život. Podle
statistik je však první pomoc na místě poskytnuta pouze v otřesných 3-10%
případů! Navíc úroveň první pomoci není často dostačující. Právě laici jsou
důležitým článkem v řetězci první pomoci. Jsou to právě svědci neštěstí a
nehod, kteří mohou kontaktovat profesionální pomoc. Žádný systém
profesionálních zdravotních pracovníků se neobejde právě bez veřejné společnosti.</p>

<p class=MsoNormal>&nbsp;</p>

<h3><span class=ListLabel2><span style='font-family:"Tahoma","sans-serif"'>2.3.2<span
style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span></span></span><span class=ListLabel2><span style='font-family:"Tahoma","sans-serif"'>ZÁSADY
PRVNÍ POMOCI</span></span></h3>

<p class=MsoNormal>Keggenhoff (2006) popisuje, že k&nbsp;základním zásadám
první pomoci patří zachování života oběti neštěstí, sobě i dalším přítomným,
chránění postiženého před dalším poškozením, zajištění prostoru neštěstí,
zamezení zhoršování stavu postiženého a umožnit následující léčbu. Poskytnutí uklidnění,
tišení bolesti, snížení utrpení a připravení podmínek pro následující transport
do nemocnice. Dále je dle tohoto autora nezbytné pamatovat na zásady, které musíme
při první pomoci respektovat. A to jsou zejména zajištění místa nehody, záchrana
raněných z&nbsp;aktuálního nebezpečí. Vykonání opatření k&nbsp;záchraně života
zraněného jedince. Péče o zraněné, úlevová či stabilizovaná poloha, psychická
podpora. Tísňové volání /112 nebo 155/.</p>

<p class=MsoNormal>Je důležité mít na mysli, že vlastní bezpečí je přednější
než neuvážená záchrana poraněného. Jen zdravý zachránce může pomoci. Často se
ale stává, že právě zachránce je při záchraně zraněn. Proto je naprosto
nezbytné zajistit místo, kde se úraz stal, a to nejen po často připomínaných
autonehodách. Nebezpečí hrozí i při pracovních a volnočasových aktivitách. </p>

<h3>2.3.3<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span>ZDRAVOTNICKÁ LAICKÁ PRVNÍ POMOC</h3>

<p class=MsoNormal>Petržela (2007) píše, že první pomoc může být jak lékařská,
tak laická. Jak již bylo řečeno, je laická první pomoc první stádium záchrany
před předáním pacienta do rukou lékaře. Protože první laická pomoc v zásadě
velmi jednoduchá, lze provést s minimálními prostředky /domácí lékárnička,
autolékárnička nebo i jen s &quot;holýma&quot; rukama bez, nebo za použití
improvizovaných pomůcek/. I přes špatnou kvalitu první pomoci je jakákoli první
pomoc cennější, než žádná první pomoc. Protože po poskytnutí včasné první
pomoci je pravděpodobnost na uzdravení pacienta vyšší, než u pacientů, kterým
první pomoc poskytnutá nebyla.</p>

<p class=MsoNormal>&nbsp;</p>

<p class=MsoNormal>Z&nbsp;historie vyplývá, že lidstvo je úzce spjato s&nbsp;úrazy
již od pradávna. Tyto úrazy souvisí nejen s&nbsp;běžnými denními činnostmi, ale
často i se sportem. Právě sport v&nbsp;sobě mimo kladů, kterými je zlepšení
fyzické kondice, snížení rizika onemocnění civilizačnímu nemocemi apod., nese i
zápory, kterými je právě poměrně vysoké riziko vzniku úrazu. Některé sporty
jsou označovány jako adrenalinové, u kterých je riziko vzniku úrazu větší, úraz
je ale bohužel součástí naprosto všech sportů bez výjimky. Právě v&nbsp;těchto
případech je nutné znát zásady první pomoci a způsoby co nejefektivnějšího ošetření.
Na první pohled teoreticky jednoduché, ale velmi účinné postupy přiložení
obvazu, mohou pomoci. Použitím vhodné obvazové techniky může být zachráněn
lidský život, proto by je každý měl znát.</p>

<span style='font-size:12.0pt;line-height:150%;font-family:"Tahoma","sans-serif";
color:#00000A'><br clear=all style='page-break-before:always'>
</span>

<p class=MsoNormal align=left style='text-align:left'>&nbsp;</p>


</div>
<!-- /col-md-12 -->
