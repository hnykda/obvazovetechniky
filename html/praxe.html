<!DOCTYPE html>

<div class="col-md-12">
	<h1>Hlavní část</h1>
<p class=MsoNormal>V hlavní části práce se věnujeme metodice, zásadám
přikládání a využití obvazových technik v&nbsp;ošetření úrazů při první pomoci.
Zaměřujeme se zejména na konkrétní popis ošetření vybraných částí těla. </p>

<h2><a name="_Toc417224304"></a><a name="_Toc413075396"></a>4.1<span
style='font:7.0pt "Times New Roman"'>&nbsp;&nbsp;&nbsp;&nbsp;&nbsp; </span>Metodika
práce</h2>

<p class=MsoNormal>Pro strukturu bakalářské práce jsme vycházeli z&nbsp;pokynů
pro psaní závěrečné práce na Katedře tělesné výchovy a sportu PF UJEP. Petrů
aj. (2012). Při práci s&nbsp;citačními zdroji jsme použili normu ISO 690 (Boldiš,
2004). Pro vytvoření hlavní části práce jsme použili metodu analýzy dostupných
zdrojů (Wikipedie, 2014).</p>

<p class=MsoNormal>Jednalo se zejména o tyto citační zdroje, které se věnují
první pomoci a obvazovým technikám.</p>

<p class=MsoBibliography><span style='color:windowtext'>Páral, J.</span><span
style='color:windowtext'> <i>Malý atlas obvazových technik. </i>1. vyd.<i> </i>Praha&nbsp;:
Grada Publishing,a. s, 2008, 238 s. ISBN 978-80-247-2255-9.</span></p>

<p class=MsoNormal>V&nbsp;úvodu se autor zabývá historickými fakty, které se
podílely na vzniku moderní medicíny. V&nbsp;další části publikace se zabývá dělením
obvazových technik a materiálů. Dále popisuje zásady zhotovování obvazů. Největší
část knihy se věnuje podrobnému popisu obvazování konkrétních částí těla. Všechny
postupy jsou pro správné porozumění doplněné přehlednými ilustracemi.</p>

<p class=MsoBibliography><span style='color:windowtext'>Zeman, M. </span><i><span
style='color:windowtext'>Obvazové techniky.</span></i><span style='color:windowtext'>
1. vyd.<i> </i></span><span style='color:windowtext'>Praha&nbsp;: Grada
Avicenum, 1994, 200 s.</span></p>

<p class=MsoBibliography><span style='color:windowtext'>Jedná se o publikaci
určenou především zdravotnickým pracovníkům. Největší část je věnována
detailnímu popsání konkrétních obvazových technik. Zabývá se šátkovými obvazy,
obvazy obinadlovými, hadicovými obinadly, tapingem a technikami využívajícími
dlahy. Dále se podrobně zabývá technikou sádrování, speciálními sádrovými
obvazy a metodami imobilizace páteře.</span></p>

<p class=MsoBibliography><span style='color:windowtext'>Rozsypalová, M<b>.</b></span><span
style='color:windowtext'> <i>Péče o nemocné. </i>2. vyd.<i> </i>Praha&nbsp;:
Avicenum, zdravotnické nakladatelstní, n. p., 1980, 384 s.</span></p>

<p class=MsoBibliography><span style='color:windowtext'>Tato publikace je
určena pro studenty zdravotnických oborů a zabývá se jak obvazovými materiály,
hygienickou péčí o nemocné, uchováváním a podáváním jídla nemocnému a
uchováváním, tak péčí o zdravotnické pomůcky. Učebnice je pro přehlednost
doplněna schematickými ilustracemi. </span></p>

<p class=MsoBibliography><span style='color:windowtext'>Keggenhoff, F.</span><span
style='color:windowtext'> <i>První pomoc. </i>1. vyd. Praha&nbsp;: Euromedia
Group, 2006, 208 s. ISBN 80-249-0662-7.</span></p>

<p class=MsoBibliography><span style='color:windowtext'>Tato kniha je určena
především laikům a široké veřejnosti. Je psaná stručně, jasně a popisuje
správné chování při první pomoci. Zabývá se jak udržením základních životních
funkcí v&nbsp;život ohrožujících situacích, tak i ošetřením při sportovních
úrazech, ošetřením ran. Publikace je doplněna fotografiemi a radami Červeného
kříže. </span></p>

<p class=MsoBibliography><span style='color:windowtext'>Grafiku jsme vytvořili
pro prezentaci obvazových technik, dále jsme vytvořili videosekvence, které
jsme následně zpracovali v&nbsp;ucelený soubor. Video materiál byl natočen
v&nbsp;ordinaci MUDr. Ivana Poustky ve Žluticích. Obvazové techniky
prezentovala Michaela Hnyková, studentka medicíny. Soubor videí jsme použili
pro vytvoření internetových stránek a programu na CD, který je přiložený
k&nbsp;naší bakalářské práci. Veškerý materiál je a bude volně přístupný na
internetu bez nároku na honorář.</span></p>

<p class=MsoNormal>Videa byla natočena fotoaparátem Canon powershot typ SX20
IS. Dále byla zpracována v&nbsp;opensource programu Open shot verze 1.4.0, kde
byla sestříhána, doplněna popisy obvazových technik a podbarvena hudbou, jejímž
autorem je Falcon Punch, skladba Square one (<a
href="https://soundcloud.com/falcon-punch/square-one"><span style='color:windowtext;
text-decoration:none'>Soundcloud.com</span></a><span class=MsoHyperlink><span
style='color:windowtext;text-decoration:none'>, 2015)</span></span> Dále byla
do videí doplněna fotografie finální podoby obvazu, ta byla rovněž vytvořena
fotoaparátem Canon powershot typ SX20 IS, dále byly fotografie upraveny ve
volně přístupném grafickém editoru Gimp 2.8 a vloženy do příslušných
videozáznamů. Dále byl vytvořen diagram dělení obvazů v&nbsp;internetové
aplikaci na stránce www.cacoo.com. Diagram byl exportován do formátu png a
vložen do bakalářské práce.</p>

<p class=MsoNormal>Pro sepsání práce jsme použili operační systém Linux Ubuntu
14.10. Text byl zpracován v&nbsp;kancelářském balíku LibreOffice. Ve finální
podobně jsme práci převedli do formátu png. </p>

<h2><a name="_Toc417224305"></a><a name="_Toc413075391"></a>4.2<span
style='font:7.0pt "Times New Roman"'>&nbsp;&nbsp;&nbsp;&nbsp;&nbsp; </span>Dělení
obvazů</h2>

<p class=MsoNormal>Obvazy obecně dělíme do tří základních skupin. Prvním
kritériem je způsob použití, druhým typ otáček a třetím je použitý materiál. Pro
lepší představu dělení přikládáme diagram (Obr. 1 Diagram). </p>
    <img width=483 height=398 src="media/tistena/image002.png">
<img width=483 height=45 src="media/tistena/image003.png"
  alt="Obr. 1 Diagram (autor) "></td>

<h3><a name="_Toc416433591"></a><a name="_Toc413075388"></a>4.2.1<span
style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span>
Dle způsobu použití</h3>

<p class=MsoNormal>Podle Zemana (1994) dělíme obvazy dle způsobu použití do
těchto základních skupin:</p>

<h4><span style='font-size:12.0pt;line-height:150%'>4.2.1.1<span
style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp; </span></span>fixační
obvazy </h4>

<p class=MsoNormal>hlavním úkolem je fixace obvazového materiálu na místo
aplikace. Nejčastěji to jsou náplasťové obvazy a hadicové obvazy /prubany/. </p>

<h4><span style='font-size:12.0pt;line-height:150%'>4.2.1.2<span
style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp; </span></span>krycí
obvazy </h4>

<p class=MsoNormal>tyto obvazy jsou vždy v&nbsp;přímém kontaktu
s&nbsp;poraněným místem a jejich hlavní funkcí je překrytí poškozené plochy. </p>

<h4><span style='font-size:12.0pt;line-height:150%'>4.2.1.3<span
style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp; </span></span>imobilizační
obvazy </h4>

<p class=MsoNormal>funkce těchto obvazů je snížit na minimum pohyblivost
poškozeného místa. Mohou být zhotoveny buďto z&nbsp;tuhnoucích materiálů /nejčastěji
sádra, škrob/, nebo za použití měkkých materiálů v&nbsp;kombinaci
s&nbsp;pevnými dlahami. </p>

<h4><span style='font-size:12.0pt;line-height:150%'>4.2.1.4<span
style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp; </span></span>podpůrné
obvazy </h4>

<p class=MsoNormal>jsou konstruované převážně z&nbsp;tuhnoucích materiálů. Zamezují
pohyblivosti do určitých směrů, nebo slouží jako podpora určité části těla. Typickým
příkladem je sádrový obvaz hrudníku. </p>

<h4><span style='font-size:12.0pt;line-height:150%'>4.2.1.5<span
style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp; </span></span>extenční
obvazy </h4>

<p class=MsoNormal>kombinují částečné znehybnění a tah, postavení kloubu
příslušné znehybněné části bývá střední. </p>

<h3><a name="_Toc416433593"></a><a name="_Toc413075389"></a><a
name="_Toc413075392"></a>4.2.2<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span>Dle typu otáček</h3>

<p class=MsoNormal>Páral (2008) popisuje, že obvazy můžeme rozdělit dle typu
otáček na:</p>

<h4><span style='font-size:12.0pt;line-height:150%'>4.2.2.1<span
style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp; </span></span>Kruhový
obvaz </h4>

<p class=MsoNormal>vznikne opakujícím se obtáčením jednoho místa. Otáčky těsně
kryjí jedna druhou. Používá se na menší rány. </p>

<h4><span style='font-size:12.0pt;line-height:150%'>4.2.2.2<span
style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp; </span></span>Hoblinový
obvaz </h4>

<p class=MsoNormal>vzniká spirálovým otáčením tak, že druhá otáčka vždy kryje
předchozí asi o jednu třetinu šířky obinadla. Hoblinový obvaz se používá
převážně pro obvazování končetin. Ukončený obvaz připomíná stočenou, dřevěnou
hoblinu. Pokud je začátek obvazu na periferii končetiny, jedná se o <i>hoblinový
obvaz vzestupný.</i> Pokud je začátek obvazu u středu těla a obvaz postupuje k
periferii, jedná se o <i>hoblinový obvaz sestupný.</i></p>

<h4><span style='font-size:12.0pt;line-height:150%'>4.2.2.3<span
style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp; </span></span>Překládaný
obvaz</h4>

<p class=MsoNormal>vzniká po základní obrátce tak, že při každé další obrátce
je dolní okraj obinadla přidržen a hlava obinadla je otočena o 180°. Obvaz
pokračuje cirkulárně, vzestupně na končetině. V místě prvního přeložení je
obvaz znovu přeložen stejným způsobem. Takto se pokračuje, přičemž každá další
otáčka zakrývá z jedné třetiny otáčku předchozí a je vedena blíže ke středu
těla. </p>

<h4><span style='font-size:12.0pt;line-height:150%'>4.2.2.4<span
style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp; </span></span>Osmičkový
obvaz </h4>

<p class=MsoNormal>obvaz má ve své podstatě podobu číslice osm. Je veden dvěma
otáčkami, které se kříží v jednom bodě. Obvaz se používá převážně na zpevnění
kloubů, pokud se společný bod nachází na straně extenzorů /natahovačů/, vzniká <i>klasový
obvaz</i>. Pokud je společný bod na straně flexorů /ohýbačů/, jedná se o <i>obvaz
želvový.</i></p>

<h4><span style='font-size:12.0pt;line-height:150%'>4.2.2.5<span
style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp; </span></span>Klasový
obvaz </h4>

<p class=MsoNormal>začíná dvojitou otáčkou, pak pokračuje osmičkovým obtáčením,
kdy každá další otáčka z jedné třetiny překrývá otáčku předchozí. Pokud obvaz
začíná na periferii a pokračuje ke středu těla, jedná se o <i>klasový obvaz
vzestupný</i>, v obráceném případě se jedná o <i>klasový obvaz sestupný.</i></p>

<h4><span style='font-size:12.0pt;line-height:150%'>4.2.2.6<span
style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp; </span></span>Želvový
obvaz </h4>

<p class=MsoNormal>vzniká po první cirkulární otáčce nad kloubem, který chceme
tímto obvazem zpevnit. Dále pokračuje osmičkou křížící se na straně flexorů /ohýbačů/.
Každá další otáčka je vždy dále od středu kloubu.</p>

<h4><span style='font-size:12.0pt;line-height:150%'>4.2.2.7<span
style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp; </span></span>Stříškový
obvaz </h4>

<p class=MsoNormal>tzv. obrácený želvový – vzniká opačným postupem než želvový
obvaz. První otáčka je nejdále od kloubu, každá další osmičková otáčka je blíže
ke kloubu a poslední zakončuje obvaz nad středem kloubu (Páral, 2008).</p>

<h3>4.2.3<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span>Dle materiálů</h3>

<p class=MsoNormal>Páral (2008) popisuje, že pro všechny druhy obvazových
tkanin platí platné lékopisné normy, které předepisují jejich kvalitu, možnosti
užívání a skladování.<br>
Šperling (1997) doplňuje, že u obvazových materiálů dbáme na to, abychom při
skladování většího množství volili samostatnou, neprašnou místnost, která je
chráněna před přímým slunečním svitem. Obvazové materiály jsou hydroskopické,
což znamená, že při relativní vlhkosti nad 65% nasávají vodu ze vzduchu. To
usnadní přístup mikrobů do obinadla a způsobí jeho znehodnocení. Dále
v&nbsp;místnosti s&nbsp;obvazovým materiálem nesmí být skladovány chemikálie.</p>

<h4><span style='font-size:12.0pt;line-height:150%'>4.2.3.1<span
style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp; </span></span>Obvazové
tkaniny</h4>

<p class=MsoNormal>Páral (2008) popisuje obvazové tkaniny, které jsou textilními
materiály vyrobené vzájemným propletením dvou osnov. Jako materiál se používá
převážně přírodní vlákno /bavlna, len/, setkat se můžeme ale i s uměle
vyrobenými vlákny. Další možností obvazové tkaniny je tzv. netkaná textilií.
Dále tento autor přibližuje dělení obvazových tkanin do několika základních
skupin a podskupin. </p>

<p class=MsoListParagraphCxSpFirst style='text-indent:-36.0pt'><span
style='color:windowtext'><span style='font:7.0pt "Times New Roman"'>&nbsp;&nbsp;&nbsp;&nbsp;
</span>I.<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp;&nbsp;
</span></span><span class=Nadpis5Char><span style='font-size:13.0pt;line-height:
150%'>Hydrofilní gáza</span></span><span style='color:windowtext'> - tuto
tkaninu můžeme někdy najít pod názvem hydrofilní mul. Základní složkou je
bavlněná příze, někdy obohacena o příměsi viskózy. Používá se jako základ pro
výrobu obinadel, elastických obinadel, longet, krycích čtverců, břišních roušek
a tamponů. </span></p>

<p class=MsoListParagraphCxSpMiddle style='margin-left:72.0pt;text-indent:-18.0pt'><span
style='color:windowtext'>a.<span style='font:7.0pt "Times New Roman"'>&nbsp;&nbsp;&nbsp;
</span></span><span class=Nadpis6Char>Hydrofilní obinadla</span><span
style='color:windowtext'> – běžně dostupný materiál v&nbsp;podobě pruhů se
zpevněným koncem. Mají sterilní i nesterilní podobu.</span></p>

<p class=MsoListParagraphCxSpMiddle style='margin-left:72.0pt;text-indent:-18.0pt'><span
style='color:windowtext'>b.<span style='font:7.0pt "Times New Roman"'>&nbsp;&nbsp;&nbsp;
</span></span><span class=Nadpis6Char>Elastická obinadla</span><span
style='color:windowtext'> – méně pružná obinadla jsou vyrobena tak, že bavlněná
vlákna podélné osy jsou procesem louhování nařasena a zkroucena. Vlákna použitá
na příčnou osu nemají žádnou další chemickou úpravu, jsou pevná, nenařasená a
nezkroucená a udržují pevnost obvazu. Pro větší pružnost obvazu mohou být do
podélné osy vetkány pryžové nitě, které zkrátí délku obinadla o jednu třetinu,
jeho pružnost se tím zvýší na dvojnásobek z&nbsp;původní hodnoty.</span></p>

<p class=MsoListParagraphCxSpMiddle style='margin-left:72.0pt;text-indent:-18.0pt'><span
style='color:windowtext'>c.<span style='font:7.0pt "Times New Roman"'>&nbsp;&nbsp;&nbsp;
</span></span><span class=Nadpis6Char>Longety </span><span style='color:windowtext'>–
se používají především při operačních úkonech jako sací materiál v&nbsp;místech
potřeby. Tento typ hydrofilního mulu je dlouhý přibližně 1 m, široký 7 cm a je
složený překládáním.</span></p>

<p class=MsoListParagraphCxSpMiddle style='margin-left:72.0pt;text-indent:-18.0pt'><span
style='color:windowtext'>d.<span style='font:7.0pt "Times New Roman"'>&nbsp;&nbsp;&nbsp;
</span></span><span class=Nadpis6Char>Hydrofilní mulové čtverce </span><span
style='color:windowtext'>– se používají jako sterilní materiál pro krytí ran.
Mohou mít tvar čtverce nebo obdélníku, vyráběno je mnoho velikostí tak, aby co
nejefektivněji mohly krýt povrch ran.</span></p>

<p class=MsoListParagraphCxSpMiddle style='margin-left:72.0pt;text-indent:-18.0pt'><span
style='color:windowtext'>e.<span style='font:7.0pt "Times New Roman"'>&nbsp;&nbsp;&nbsp;
</span></span><span class=Nadpis6Char>Břišní roušky </span><span
style='color:windowtext'>– jsou používány převážně při operacích na krytí
operovaného prostoru, dále se mohou použít k&nbsp;sušení nebo zastavení
krvácení. Jedná se o několikavrstevní hydrofilní materiál o rozměrech 20x20 cm.
</span></p>

<p class=MsoListParagraphCxSpMiddle style='margin-left:72.0pt;text-indent:-18.0pt'><span
style='color:windowtext'>f.<span style='font:7.0pt "Times New Roman"'>&nbsp;&nbsp;&nbsp;&nbsp;
</span></span><span class=Nadpis6Char>Tampony</span><span class=2roveChar> </span><span
style='color:windowtext'>– slouží k&nbsp;vysoušení krvácivých ran a ran
ošetřených desinfekčními prostředky. Vyráběny jsou v&nbsp;různých velikostech
dle nutnosti použití.</span></p>

<p class=MsoListParagraphCxSpMiddle style='text-indent:-36.0pt'><span
style='color:windowtext'><span style='font:7.0pt "Times New Roman"'>&nbsp;&nbsp;
</span>II.<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp;&nbsp;
</span></span><span class=Nadpis5Char><span style='font-size:13.0pt;line-height:
150%'>Kaliko</span></span><span style='color:windowtext'> - jedná se o
bavlněnou přízi, která však na rozdíl od gázy liší tím, že není bělena a
zbavena tuku. Barva není bílá, ale žlutohnědá. Platí pravidlo, že čím
kvalitnější kaliko je, tím má světlejší barvu. Na rozdíl od gázy je pevnější.
Dříve bylo kaliko používáno na výrobu trojcípých šátků, ty jsou ale dnes ve
většině případů vyrobeny z&nbsp;netkaných textilií. </span></p>

<p class=MsoListParagraphCxSpLast style='text-indent:-36.0pt'><span
style='color:windowtext'><span style='font:7.0pt "Times New Roman"'> </span>III.<span
style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp;&nbsp;
</span></span><span class=Nadpis5Char><span style='font-size:13.0pt;line-height:
150%'>Prubany</span></span><i><span style='color:windowtext'> = punčochová
obinadla</span></i><span style='color:windowtext'> – díky jejich tvaru se někdy
nazývají „hadicovými obinadly“.  Tvar odpovídá punčoše s&nbsp;různou velikostí
ok. Jsou zhotovené z&nbsp;pružné síťoviny, kromě bavlny je použita příměs
elastických vláken. Snadno se s&nbsp;nimi pracuje a jejich použití je univerzální,
lze je použít k&nbsp;upevnění namísto klasických obinadlových obvazů tam, kde
by tyto sklouzávaly. Například na hlavě, ramenou či kyčlích </span><span style='color:windowtext'>(Páral, 2008)</span>.</p>

<h4><span style='font-size:12.0pt;line-height:150%'>4.2.3.2<span
style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp; </span></span>Obvazové
vlákniny </h4>

<p class=MsoNormal>Dle Zemana (1994) jsou obvazové vlákniny v&nbsp;obvazových
technikách používány především ke zhotovení podkladové vrstvy. Jsou vyráběny
převážně z&nbsp;přírodních materiálů, jako je bavlna nebo celulóza. Na trhu
jsou ale k&nbsp;dispozici běžně varianty z&nbsp;jejich synteticky vyrobených
náhrad. Páral (2008) doplňuje, že obvazové vlákniny jsou tvořeny směsí vláken,
která jsou vzájemně buďto zpevněná, nebo nezpevněná. Dále tento autor dělí
obvazové vlákniny do těchto základních skupin. </p>

<p class=MsoListParagraphCxSpFirst style='text-indent:-36.0pt'><span
style='font:7.0pt "Times New Roman"'>&nbsp;&nbsp;&nbsp;&nbsp; </span>I.<span
style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp;&nbsp;
</span><span class=Nadpis5Char><span style='font-size:13.0pt;line-height:150%'>Obvazová
vata</span></span> -  tento druh vaty se používá v podobě vatového svitku v
obvazových technikách především jako podklad pod sádrové fixace nebo obvazy.
Vyrábí se ze semen bavlníkových keřů. Díky složitému zpracování surové přírodní
vaty, které zahrnuje proces odtučnění, louhování, bělení, odvodnění,
pročesávání a sušení, obvazová vata výrazně absorbuje vodu, je měkká a hebká. </p>

<p class=MsoListParagraphCxSpMiddle style='text-indent:-36.0pt'><span
style='font:7.0pt "Times New Roman"'>&nbsp;&nbsp; </span>II.<span
style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp;&nbsp;
</span><span class=Nadpis5Char><span style='font-size:13.0pt;line-height:150%'>Buničitá
vata</span></span> - dle Zemana (1994) se stejně jako obvazová vata i buničitá
vata používá v obvazových technikách převážně jako podklad pod pevné a sádrové
obvazy. Na rozdíl od dříve zmíněné je vyrobena z dřevní celulózy. Vata by měla
mít vysokou savost a neměla by obsahovat drobné, prašné částice.</p>

<p class=MsoListParagraphCxSpLast style='text-indent:-36.0pt'><span
style='font:7.0pt "Times New Roman"'> </span>III.<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp;&nbsp;
</span><span class=Nadpis5Char><span style='font-size:13.0pt;line-height:150%'>Viskózní
střiž</span></span> – dle Párala (2008) je stejně jako buničitá vata i viskózní
střiž vyrobena z dřevní celulózy složitým chemickým postupem. Jedná se o
levnější variantu přírodní bavlněné obvazové vaty, vlastnostmi a charakterem se
jí velmi podobná, má však menší pevnost a hebkost.</p>

<p class=MsoNormal>Zeman (1904) doplňuje, že vata je houževnatý, dobře
využitelný materiál. Může být vyrobena z&nbsp;velkého množství materiálů, např.
lněná vata, skelná apod., ty však nemají v&nbsp;lékařství zatím praktické
využití. </p>

<h4><span style='font-size:12.0pt;line-height:150%'>4.2.3.3<span
style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp; </span></span>Náplasťové
obvazy </h4>

<p class=MsoNormal>Páral (2008) popisuje náplasťové obvazy jako pruhy pevné
tkaniny, přičemž jedna strana je pokryta pokrytá lepivou hmotou, která fixuje
náplast na určeném místě. Lepivá část je tvořená hypoalergeními látkami, které
nedráždí pokožku v&nbsp;místě styku, ale udržují náplast na daném místě.
Náplast může sloužit k&nbsp;překrytí drobných ranek, fixaci mulových čtverců
nebo jiných krycích materiálů. Obvazy jsou vyráběny v&nbsp;široké škále tvarů a
velikostí. Rozsypalová aj. (1980) doplňují, že náplast snímáme opatrně, nejlépe
pomocí navlhčeného vatového tamponu. </p>

<h2>4.3<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;
</span>Výběr obvazového materiálu </h2>

<p class=MsoNormal>Dle Rozsypalové aj. (1980) se výběr obvazu řídí účelem, ke
kterému bude použitý. Autoři zmiňují zejména toto základní dělení:</p>

<h3>4.3.1<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span>Fixační</h3>

<p class=MsoNormal>Účelem obvazu je zpevnit kloub či zpevnit zlomenou kost.
Materiál při první pomoci volíme dlahy, trojcípé šátky a obinadla. Lékařská
pomoc zahrnuje škrobová a sádrová obinadla a náplasti.</p>

<h3>4.3.2<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span>Krycí</h3>

<p class=MsoNormal>Účelem obvazu je chránit ránu před zevními vlivy jako je
znečištění a možná infekce, chladem či dalším poranění. Použitý materiál:         sterilní
mulové obinadlo, náplasti, trojcípý šátek, obinadla, náplast.</p>

<h3>4.3.3<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span>Tlakový kompresní </h3>

<p class=MsoNormal>Účelem obvazu je zastavení krvácení. Při první pomoci
použijeme  elastické obinadlo, mulové obinadlo, náplast či trojcípý šátek.</p>

<h3>4.3.4<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span>Natahující – extenční</h3>

<p class=MsoNormal>Účelem obvazu je vyrovnání délky končetiny například po
zlomenině kosti či poškození v kloubu. Při tomto typu obvazu se používají dlahy,
sádrová obinadla, náplasti a speciální pomůcky se závažím.</p>

<h3>4.3.5<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span>Podpůrný</h3>

<p class=MsoNormal>Účelem obvazu je udržení poškozené části těla v&nbsp;žádoucí
poloze, používá se při poúrazových stavech či ochrnutí. Materiál je sádrové a
škrobové obinadlo, trojcípí šátek a dlahy.</p>

<h2>4.4<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;
</span>Obecné zásady pro zhotovování obvazu</h2>

<p class=MsoNormal>Samotné přiložení obvazu je jednou z&nbsp;léčebných metod,
které můžeme provést při první pomoci. Obvazování by se mělo řídit jistými zásadami,
aby byla metoda co nejefektivnější. Funkce obvazu mohou být různé, od fixace či
znehybnění určité části těla, po krytí rány před vnějšími vlivy. Vždy by však
měly být respektovány fyziologické požadavky pacienta (Zeman, 1985).</p>

<p class=MsoNormal>Páral (2008) popisuje tato pravidla pro zhotovování obvazů a
konstatuje, že se vztahují do značné míry na všechny obvazové materiály a
techniky obvazování:</p>

<h3>4.4.1<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span>Poučení pacienta </h3>

<p class=MsoNormal><span style='color:windowtext'>pacient by měl být obeznámen
s&nbsp;důvodem přiložení obvazu, měl by znát přibližnou dobu, po kterou bude
obvaz ponechán a omezení, která pro něj na tuto dobu vyvstávají. Dále by měl
být poučen o komplikacích, které obvaz může zapříčinit, a způsobu, jak se co
nejšetrněji k&nbsp;obvazu chovat.</span></p>

<h3><span style='color:windowtext'>4.4.2<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span></span>Sejmutí ozdob<span style='color:windowtext'> </span></h3>

<p class=MsoNormal><span style='color:windowtext'>je nezbytné sundat všechny
ozdoby /náramky, prsteny hodinky apod./ bezprostředně před obvazování. Mohly by
totiž zapříčinit poruchy dokrvení tzv. ischemie a následné komplikace. </span></p>

<h3><span style='color:windowtext'>4.4.3<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span></span>Léčba bolesti</h3>

<p class=MsoNormal><span style='color:windowtext'>pacient, který během
přikládání obvazu není traumatizován bolestí, lépe spolupracuje a kvalita
obvazu je tomu úměrná, nejen proto by se na prevenci a léčbu bolesti nemělo za
žádných okolností zapomínat. </span></p>

<h3><span style='color:windowtext'>4.4.4<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span></span>Respektování anatomických poměrů</h3>

<p class=MsoNormal><span style='color:windowtext'> v&nbsp;místě přiložení obvazu
je nutné dbát na anatomii obvazovaného místa nejen kvůli předcházení komplikací
z&nbsp;důvodu špatně padnoucího obvazu, ale také z&nbsp;hlediska jeho
dlouhodobé funkčnosti. Kritická místa otlaku, jako jsou oblasti kloubů, podpaží
apod., se doporučuje chránit místo jiným měkkým podkladovým materiálem např.
vatou. </span></p>

<h3><span style='color:windowtext'>4.4.5<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span></span>Cílové postavení místa zranění<i><span style='color:windowtext'> </span></i></h3>

<p class=MsoNormal><span style='color:windowtext'>obvazovaná část by měla být
pokud možno po celou dobu přikládání obvazu ve fyziologické poloze. Dodatečné
změny polohy jsou nežádoucí a mohou způsobit </span>zhoršení funkčnosti obvazu,
zapříčinit vznik záhybů, které mohou přispět k&nbsp;otlakům, sesunutí či posunutí
obvazu z&nbsp;původního místa. </p>

<h3><span style='color:windowtext'>4.4.6<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span></span>Velikost obinadla </h3>

<p class=MsoNormal><span style='color:windowtext'>šířka obinadla musí odpovídat
velikostně části těla, na kterou je použita. Špatně zvolená velikost snižuje
funkčnost obvazu. Šířka obinadla by měla být stejná nebo širší než šířka
obvazované části těla. Příliš úzké obinadlo se do obvazové části zařezává, příliš
široké může sklouzávat. </span></p>

<h2>4.5<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;
</span>Přiložení a technika </h2>

<p class=MsoNormal>Pro usnadnění popisujeme na obinadle tzv. hlavu /kaput/,
čímž rozumíme stočený konec obinadla. Volný konec nazýváme ocas /cauda/. Hlava
a ocas obinadla svírají mezi sebou úhel obinadla. Vzácněji se můžeme setkat s&nbsp;obvazy
s&nbsp;dvěma, nebo dokonce se třemi hlavami (Zeman, 1994).</p>

<p class=MsoNormal>Dle Párala (2008) je technika přiložení obvazu, ať už se
jedná o běžné hydrofobní obvazy, elastická obinadla či sádrové obvazy, stejná. </p>

<p class=MsoNormal style='margin-bottom:0cm;margin-bottom:.0001pt'><span
style='color:windowtext'>Ošetřující osoba drží obinadlo v&nbsp;pravé ruce /leváci
v&nbsp;levé/ tak, aby volný konec obinadla svíral s&nbsp;hlavou obinadla úhel
otevřený k&nbsp;nám. Části těla obvazujeme tak, že obvaz vedeme od nejužší
části k&nbsp;nejširší. Otáčky obvazu se vedou vždy jedním směrem, následující
otáčka překrývá předchozí přibližně z&nbsp;jedné třetiny šířky obinadla. Obvaz
začíná i končí kruhovou otáčkou. První otáčku lze vézt lehce šikmo, abychom
mohli ohnout cíp obvazu a přehnout přes druhou otáčku, která bude cíp a tím i
celou otáčku fixovat na jednom místě. Dle Zemana (1985) tímto utvoříme tzv.
zámek, který zabraňuje smekání obvazu při jeho manipulaci. </span></p>

<h2>4.6<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;
</span>Vybrané obvazové techniky – hlava</h2>

<h3><a onclick="majorObvaz('hlava_kruh')">4.6.1<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span>Kruhový obvaz hlavy</a></h3>

<p class=MsoNormal>U kruhového obvazu hlavy vedeme první otáčku lehce šikmo,
abychom mohli druhou otáčkou vytvořit tzv. zámek obvazu. To znamená, že přes
druhou otáčku přehneme roh obvazu z&nbsp;první otáčky a druhá otáčka fixuje roh
i samotný obvaz na svém místě. Obvaz vedeme v&nbsp;úrovni čela a zakončíme
fixováním obvazu například leukoplastí (Páral, 2008). (Obr. 2, <b>video 1</b>).</p>

<h3><a onclick="majorObvaz('hipokratovacepicka')">4.6.2<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span>Hippokratova čepička</a></h3>

<p class=MsoNormal>Existuje mnoho způsobů jak uvázat Hippokratovu čepici. Dle
Párala (2008) se začíná jednou, nebo dvěma základními otáčkami okolo hlavy
v&nbsp;úrovni čela, dále nad ušními boltci přes zátylek, tím je obvaz přichycen
k&nbsp;hlavě. Další otáčka je vedená z&nbsp;oblasti středního záhlaví přes
střed hlavy na úroveň čela, kde obvaz přehneme a pokračujeme dále zleva zpět do
oblasti záhlaví. Kde obvaz znovu přehneme a vracíme se zprava zpět do oblasti
čela. Takto pokračujeme, dokud není obvázaná celá vlasová část, přičemž každá
následující otáčka překrývá z&nbsp;části otáčku předchozí. Hippokratova čepice
je ukončena kruhovou otáčkou kolem hlavy, stejně, jako otáčka první (Páral,
2008). (Obr. 3, <b>video 2</b>). </p>

<h3><a onclick="majorObvaz('ohlavka')">4.6.3<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span>Ohlávkový obvaz hlavy</a></h3>

<p class=MsoNormal>Cílem obvazu je zakrýt tvář, čelo, temeno nebo spánek. Často
je používán ke krytí či zpevnění brady. Obvaz začíná kruhovou otáčkou okolo
hlavy. Druhá otáčka vede nad uchem postižené strany, pak šikmo dolů do záhlaví.
Dále pod uchem zdravé strany přes bradu, před boltec postižené strany na temeno
hlavy. Přes boltec zdravé strany pod bradu a přes boltec postižené strany. Dál
šikmo za zdravý boltec do zátylku, odkud zpět pod bradu a před uchem zdravé
strany na temeno. Dále šikmo dozadu nad ucho postižené strany a do zátylí, pod
bradu a zpět po postižené tváři na temeno hlavy. Obvaz je složitý, avšak při
správném provedení je velmi účinný a pevný (Páral, 2008). (Obr. 4, <b>video 3</b>).
</p>

<h3><a onclick="majorObvaz('prak_nos')"></a><a name="_Toc416433602">4.6.4<span
style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span>Prakový obvaz nosu</a></h3>

<p class=MsoNormal>Nejprve si musíme připravit „prak“. Ten vyrobíme tak, že
ustřihneme pruh obinadla a 3-5cm od jeho středu uděláme z&nbsp;každé strany
jeden uzlík. Tím vznikne kapsa pro nos. Volné konce nastřihneme směrem ke
středu a vytvoříme proužky pro fixaci obvazu. Vzniklou kapsu přiložíme na nos,
spodní pruhy vedeme pod ušima, horní nad ušima, překřížíme v&nbsp;oblasti
zátylku a svážeme na čele (Kelnarová aj., 2007). (Obr. 5, <b>video 4</b>).</p>

<h3><a onclick="majorObvaz('prak_brada')">4.6.5<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
    </span>Prakový obvaz brady</a></h3>

<p class=MsoNormal>Na prakový obvaz brady si vytvoříme „prak“ stejně jako
v&nbsp;předešlém případě. Liší se jen velikostí kapsy, která v&nbsp;tomto
případě musí být větší. Kapsu přiložíme na bradu, horní pásky vedeme na temeno
hlavy, kde je svážeme. Dolní vedeme pod ušima na zátylek, překřížíme a vedeme
nad ušima na čelo, kde je svážeme (Kelnarová aj., 2007). (Obr. 6, <b>video 5</b>).</p>

<h2>4.7<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;
</span>Vybrané obvazové techniky – horní končetina</h2>

<h3><a onclick="majorObvaz('prst')">4.7.1<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span>Obvaz prstu</a></h3>

<p class=MsoNormal>Obvaz začíná tzv. zámkem kolem zápěstí, dále pokračuje po
hřbetní straně ruky k&nbsp;poslednímu článku prstu. Pokud je nezbytné převázat
špičku prstu, provedeme několik přeložení přes špičku prstu. Vzestupným
hoblinovým obvazem postupujeme po poraněném prstu. Přes hřbet ruky (v opačném
směru než poprvé) se vracíme zpět na zápěstí, kde můžeme obvaz ukončit,
popřípadě pokračovat na přes hřbet ruky na další poraněný prst (Páral, 2008). (Obr. 7, <b>video 6</b>).</p>

<h3><a onclick="majorObvaz('rukavicka')">4.7.2<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span>Rukavičkový obvaz prstů</a></h3>

<p class=MsoNormal>U rukavičkového obvazu začínáme stejně jako u obvazu prstu
zámkem kolem zápěstím, dále před hřbet ruky k&nbsp;poslednímu článku
obvazovaného prstu, kde můžeme v&nbsp;případě potřeby přeložit obvaz přes
špičku prstu. Vzestupným hoblinovým obvazem pokračujeme na konec prstu. Dále
pokračujeme přes hřbet ruky (v opačném směru než poprvé) zpět na zápěstí. Tento
postup opakujeme na všechny prsty včetně palce (Páral, 2008). (Obr. 8, <b>video
7</b>). </p>

<h3><a onclick="majorObvaz('klas_ruka')">4.7.3<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span>Klasový obvaz ruky</a></h3>

Klasový obvaz
ruky začínáme zámkovou otáčkou kolem článků prstů. Dále pokračujeme před hřbet
ruky o šikmo k&nbsp;zápěstí, přes dlaň přes palcovou hranu zpátky šikmo
k&nbsp;malíkové hraně. Opakovaným vzestupným vytvářením osmiček vzniká
vzestupný klasový obvaz ruky. Po ovázání celé ruky ukončíme obvaz obtočením
zápěstí (Páral, 2008). (Obr. 9, <b>video 8</b>). </p>



<h3><a onclick="majorObvaz('hoblina_predlokti')">4.7.4<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span>Hoblinový obvaz předloktí</a> </h3>

<p class=MsoNormal>Hoblinový obvaz předloktí začíná zámkovou otáčkou okolo
zápěstí a pokračuje vzestupně do míst loketní jamky, kde je ukončen (Páral, 2008). (Obr. 10, <b>video 9</b>).</p>

<h3><a onclick="majorObvaz('preklad_predlokti')">4.7.5<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span>Překládaný obvaz předloktí</a></h3>

<p class=MsoNormal>Tento obvaz je započatý zámkem kolem zápěstí. Při každé
další cirkulární otáčce se přidrží spodní okraj obvazu, hlava obvazu se otočí o
180° a pokračuje cirkulárně do místa otočení, kde se postup opakuje. Každá
další otáčka kryje předchozí přibližně v&nbsp;jedné třetině (Páral, 2008). (Obr. 11, <b>video 10</b>).</p>

<h3><a onclick="majorObvaz('zaves')">4.7.6<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span>Závěs horní končetiny</a></h3>

<p class=MsoNormal>Dle Zemana
(1994) položíme šátek na hrudník tak, že hrot šátku směřuje k&nbsp;postižené
části horní končetiny a základna je souběžně se svislou osou těla. Paže ohnutá
v&nbsp;lokti je přiložená na šátek. Horní cíp vedeme do záhlaví, dolní cíp
ohneme přes ohnutý loket z&nbsp;druhé strany krku, kde oba dva cípy šátku svážeme.
Hrot šátku můžeme buďto připevnit spínacím špendlíkem k&nbsp;přední části
šátku, nebo zauzlovat v&nbsp;úrovni lokte a vytvořit tím jakousi kapsu. (Obr.
12, <b>video 11</b>).</p>



<h2>4.8<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;
</span>Vybrané obvazové techniky – dolní končetina </h2>

<h3><a onclick="majorObvaz('klas_noha')">4.8.1<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span>Klasový obvaz nohy</a> </h3>

<p class=MsoNormal>Klasový obvaz nohy je shodný s&nbsp;klasovým obvazem ruky. Existují
dvě varianty, vzestupná, která začíná od nártu a směřuje ke kotníkům, nebo sestupná
v&nbsp;opačném směru, od kotníků k&nbsp;nártu. Jednodušší na zhotovení je
sestupný obvaz. Ten začínáme tzv. zámkem kolem kotníků a osmičkovým obvazem
otáčíme nejprve vnitřní část nohy směrem k&nbsp;chodidlu a přes vnější stranu
se vracíme na vnější kotník. Každá další otáčka zakrývá z&nbsp;části otáčku
předchozí. Výhodné je obvaz vždy zakončit nad kotníkem, nikdy ne na chodidle,
kde by mohl tlačit či překážet při chůzi (Zeman, 1994). (Obr. 13, <b>video 12</b>).</p>

<h3>4.8.2<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span>Želvový obvaz kolene</h3>

<p class=MsoNormal>Dle Párala (2008) můžeme želvový obvaz realizovat dvěma
způsoby. Buďto jako rozbíhavý, nebo sbíhavý. </p>

<h4><a onclick="majorObvaz('zelva_vzestupny')"><span style='font-size:12.0pt;line-height:150%'>4.8.2.1<span
style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp; </span></span>Želvový
    obvaz rozbíhavý</a></h4>

<p class=MsoNormal>Rozbíhavý začíná kruhovou otáčkou přes koleno a podkolenní a
každá další otáčka (jak název napovídá) se rozbíhá nejdřív nad a následně pod
první otáčku.&nbsp;Tento postup se opakuje.&nbsp;Osmičkové křížení provádíme v&nbsp;podkolenní
(Páral, 2008). (Obr. 14, <b>video 13</b>).</p>

<h4><a onclick="majorObvaz('zelva_sestupny')"><span style='font-size:12.0pt;line-height:150%'>4.8.2.2<span
style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp; </span></span>Želvový
    obvaz sbíhavý</a></h4>

<p class=MsoNormal>Sbíhavý začíná první kruhovou otáčkou nad kolenem, další
otáčku vedeme přes pod koleno a konec obvazu se sbíhá na střed kolene, kde je
ukončen. Osmičkové křížení je taktéž v&nbsp;podkolenní (Páral, 2008). (Obr. 15,
<b>video 14</b>).</p>

<h3><a onclick="majorObvaz('hoblina_berce')">4.8.3<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span>Hoblinový obvaz bérce</a></h3>

<p class=MsoNormal>Tento obvaz začneme základní otáčkou kolem kotníku a
pokračujeme cirkulárně směrem ke kolenu. Každá další otáčka překrývá otáčku
předchozí. Obvaz zakončíme přichycením náplastí (Zeman, 1994). (Obr. 16, <b>video
15</b>).</p>

<h3><a onclick="majorObvaz('klas_berce')">4.8.4<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span> Modifikovaný klasový obvaz bérce</a></h3>

<p class=MsoNormal>Obvaz začínáme stejně jako hoblinový základní otáčkou kolem
kotníku. Klasový obvaz je vhodnější než hoblinový v&nbsp;případě, že na bérci
jsou značné rozdíly tloušťce dolní a střední třetiny bérce. Obvaz vedeme
vzestupně a pevně uchytíme pod kolenem, protože je velké riziko, že obvaz
sklouzne (Zeman, 1994). (<b>video 16</b>).</p>

<h3><a onclick="majorObvaz('prekladany_berce')">4.8.5<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span> Překládaný obvaz bérce</a></h3>

<p class=MsoNormal>Tento obvaz začínáme cirkulární otáčkou okolo zápěstí.
    Při další otáčce je dolní okraj obinadla přidržen a hlava obvazu se přetočí o 180°.
    Obinadlo vedeme dále cirkulárně až do místa prvního přeložení, kde obvaz znovu přeložíme.
    Každá otáčka kryje z části otáčku předchozí. Obvaz ukončíme tzv. zámkem (Páral, 2008).
    (Obr. 17, video 17).</p>

<p class=MsoNormal>&nbsp;</p>


</div>
<!-- /col-md-12 -->
